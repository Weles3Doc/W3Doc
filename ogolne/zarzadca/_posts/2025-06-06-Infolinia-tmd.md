---
title: Infolinia ToMójDom.pl
---

# Infolinia ToMójDom.pl

W systemie Weles3 udostępniliśmy Państwu nową funkcję, której zadaniem jest obsłużenie części zapytań do właścicieli nieruchomości. Opisywana tutaj infolinia będzie pozwalała właścicielowi na wykonanie czterech czynności:

- sprawdzenia salda kont rozrachunkowych.
- sprawdzenie kwoty bieżących naliczeń za lokal.
- przesłanie dwóch powyższych informacji w formie PDF na maila.
- w czwartej opcji mają Państwo wybór z poniższych:
    - przekazanie transkrypcji na adres e-mail.
    - przekazanie połączenia na numer telefonu.
    - przekazanie połączenia na softphone.
    - brak opcji kontaktu.

Infolinia powstała z myślą o:
- odciążenia pracowników administracji/księgowości podstawowymi pytaniami o saldo i czynsz.
- powstaniu alternatywnego kanału komunikacji z właścicielami, którzy nie mogą lub nie chcą korzystać z klasycznego logowania przez `tomojdom.pl`, na przykład osoby starsze lub z niepełnosprawnościami.

Numer na który właściciele wykonują połączenia to: `22 19 366`. Jest to numer ogólnopolski i jednakowy dla wszystkich naszych klientów. Cena za połączenie jest taka sama jak za połączenia na numer stacjonarny. Właściciel dzwoniąc na ten numer, autoryzuje się swoim loginem numerycznym do `tomojdom.pl`.

Najbardziej typowe scenariusze wykorzystania infolinii to:
- Alternatywa dla numeru kontaktowego administracji. Zarządca prezentuje właścicielom dwa numery kontaktowe, swój podstawowy i infolinii.
- Drugi scenariusz użycia to taki, w którym infolinia staje się pierwszym frontem dla właściciela. Firma udostępnia tylko numer na infolinię. Właściciel dzwoniąc musi przejść przez nią, do dopiero w czwartej opcji infolinii zyskuje możliwość połączenia się z administracją/księgowością.

#### Jak uruchomić infolinię?

Wymagane jest podpisanie dodatkowej umowy. Infolinia jest dodatkowo płatna, za każde połaczenie właściciela, z maksymalną miesięczną kwotą obciążenia, powyżej której nie będą Państwo obciążani za dodatkowe połączenia. W umowie też definiują Państwo sposób komunikacji w czwartej opcji oraz dla których zasobów będzie włączona infolinia. Przekierowanie połączeń na zew. telefon lub softphone jest dodatkowo płatne. Po podpisaniu umowy można od razu korzystać z infolinii.

Jeśli właściciele nie mają nadanych odstępów do podglądu internetowego to infolinia nie będzie dla nich dostępna. Podobnie będzie też w przypadku, gdy ten dostęp został wyłączony przez zakładka `Zasoby` > menu `Zasby` > `Edytuj zasoby` > pole `Opcje` > `Blokada dostępu właścicieli do tomojdom.pl`.

#### Co musi zrobić właściciel aby z niej skorzystać?

Właściciel musi znać swój login numeryczny do `tomojdom.pl`, mogą Państwo poinformować go o nim drogą mailową lub w rozmowie. Właściciel znajdzie też ten numer w stopce każdego wydruku z Weles 3.

Warunkiem koniecznym jest uzupełnienie telefonu właściciela, **z którego będzie dzwonił na infolinię**. Dodatkowo chcąc skorzystać z przesyłania informacji na maila, trzeba dodać też adresy mailowe.

Swoje telefony i adresy mailowe właściciel może uzupełnić samodzielnie logując się do `tomojdom.pl`. Mogą je też uzupełnić Państwo przez zakładkę `Administracja` > menu `Zasoby` > `Edytuj dane właścicieli`.

Znajomość numeru loginu oraz uzupełniony numer telefonu - jednoznacznie identyfikuje/autoryzuje osobę dzwoniącą. 

#### Testowanie działania infolinii

Mogą Państwo przetestować infolinię przed poinformowaniem właścicieli.

W wybranym zasobie, prosimy dodać własny numer telefonu i adres email wybranemu właścicielowi, najlepiej kartotece, która nie ma ich przypisanych. Można zrobić to przez zakładkę `Administracja` > menu `Zasoby` > `Edytuj dane właścicieli`.

Następnie zadzwonić pod numer: `22 19 366`, wpisać login właściciela, zatwierdzić `#` i przetestować wszystkie opcje.

Po zakończeniu testowania, prosimy pamiętać o usunięciu swoich danych kontaktowych.

#### Jak korzystać z infolinii?

Korzystanie z infolinii jest bardzo proste.

1. Właściciel dzwoni na numer `22 19 366`.
2. Automat poinformuje go o konieczności wpisania loginu numerycznego do `tomojdom.pl`.
3. Właściciel wpisuje login klawiaturą numeryczną na telefonie i potwierdza znakiem `#`.
4. Automat w tym momencie opisze właścicielowi opcje dostępne na infolinii:
    - Naciskając klawisz `1` > uzyska informacje o saldzie rozrachunków z wspólnotą.
    - Naciskając klawisz `2` > uzyska informacje o wysokości naliczeń za lokal.
    - Naciskając klawisz `3` > po wybraniu tej opcji, na adres e-mail zostaną przesłane informacje o naliczeniach i saldzie.
    - Naciskając klawisz `9` > akcja definiowana przy zawieraniu umowy z nami, tutaj właściciel może mieć jedną z 4 opcji:
        - przekazanie transkrypcji na adres e-mail administracji > właściciel dyktuje prośbę do telefonu, do Państwa trafia e-mail z tekstem prośby, danymi właściciela i plikiem audio.
        - przekazanie połączenia na numer telefonu > właściciel jest przekierowany na wskazany w umowie numer telefonu.
        - przekazanie połączenia na softphone > właściciel jest przekierowany na wskazany softphone (VoIP).
        - brak opcji kontaktu.

Właściciel może się rozłączyć w dowolnym momencie.

#### Przykłady wiadomości

Wiadomość przychodząca do właściciela z informacją o naliczeniach za lokal i stanie rozrachunków w wspólnotą.

![Strona logowania](infolinia_wlas_email.png)

Wiadomość przychodząca do administracji z transkrypcją zgłoszenia właściciela. 

![Strona logowania](infolinia_transkr_email.png)