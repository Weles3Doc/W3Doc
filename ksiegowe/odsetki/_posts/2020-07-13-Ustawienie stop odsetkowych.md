---
title: 2. Ustawienie stóp odsetkowych
---

# Ustawienie stóp odsetkowych

Przed naliczeniem i zaksięgowaniem odsetek należy zdefiniować wysokość stopy odsetkowej oraz określić dodatkowe opcje odsetek. Rozróżniamy dwa miejsca, w których możemy je ustawić:

- Zakładka `Zasoby` > menu `Elementy` > `Stopy odsetkowe` — dotyczą wszystkich nieruchomości (`poziom globalny`).
- Zakładka `Dekrety` > `Elementy` > `Stopy odsetkowe` — dotyczą tylko wybranej nieruchomości (`poziom zasobu`).

Zasada ich dodawania jest następująca:
- Na poziomie `globalnym` dodajemy główne stopy odsetkowe, które są definiowane przez prawo. Dzięki temu nie trzeba każdej zmiany stóp procentowych powtarzać na każdym zasobie, z osobna.
- Na poziomie `zasobu` dodajemy wyjątki.

 Aby ustawić stopy procentowe, należy przejść do:

- Zakładka `Zasoby` > menu `Elementy` > `Stopy odsetkowe`.
- Pole `Właściciel` > definiujemy, dla kogo ustawiamy odsetki, jeśli mają dotyczyć wszystkich, pozostawiamy `Wszyscy`. Na poziomie globalnym nie można zmienić tego pola.
- Pole `Podkonto` > określamy, dla którego konta właściciela ustawiamy stopę. Na poziomie globalnym nie można zmienić tego pola.
- Pole `Od` > ustawiamy datę obowiązywania stopy odsetkowej.
- Pole `Stopa % roczna` > określamy stopę procentową roczną.
- Pole `Kolejność pokrywania` > ustawiamy czy wpłaty właściciela mają najpierw pokrywać zaległość odsetkową, czy główną.
- Pole `Pokrywanie ze zwrotów` > określamy czy zwroty mają pokrywać zaległość odsetkową.
- Pole `Wymagalność pozycji` > ustawiamy czy dzień terminu płatności ma być pierwszym dniem zaległości, od którego będą liczone odsetki.
- Klikamy: `Dodaj`.
- Klikamy: `Zatwierdź`.

Operacje te wykonujemy tylko raz, nie ma potrzeby ich definiować przy każdym naliczaniu odsetek.

![Stopa odsetkowa](stopaods.gif)