---
title: 4. Księgowanie odsetek
---

# Księgowanie odsetek

Przed przystąpieniem do księgowania odsetek trzeba zamknąć miesiące FK za pożądany okres. Jeśli właściciele mają dwa konta lub więcej kont rozrachunkowych, to można skorzystać z systemowych przeksięgowań pomiędzy kontami, może to zmniejszyć wysokość naliczonych odsetek. Absolutnie koniecznie trzeba sprawdzić poprawność terminów płatności obciążeń i zwrotów w okresie, za który chcemy zaksięgować odsetki. Aby zaksięgować odsetki, należy przejść do:

- Zakładka `Dekrety` > menu `Dokumenty` > `Nalicz odsetki`.
- Pole `Data początkowa` > ustawiamy pierwszy miesiąc za który ksiegujemy odsetki.
- Pole `Data końcowa` > ustawiamy ostatni miesiąc okresu za który księgujemy odsetki.
- Pole `Minimalna wartość` > ustanawiamy minimalną kwotę księgowanych odsetek.
- Pole `Termin płatności` > określamy datę, po której wpłaty/zwroty właściciela mogą być kierowane na pokrycie odsetek.
- Klikamy `Zatwierdź`.

Po zniknięciu okna, w zakładce dekrety, na koniec okresu powinien się pojawić fioletowy dokument ODS.Dokumentów ODS nie można edytować (tych księgowanych przez system). W zamkniętym okresie można edytować dekrety, natomiast nie można w nich zmieniać pozycji dotyczących konta 201. Na kontach 201 można księgować pozycje pod warunkiem że termin płatności wykracza poza miesiąc za który są zaksiegowane odsetki. Sprawdzając odsetki, trzeba analizować kartotekę właściciela posortowaną wg Terminów płatności, nie wg dat księgowań.

![Księgowanie odsetek](ksiegowanieodsetek.gif)