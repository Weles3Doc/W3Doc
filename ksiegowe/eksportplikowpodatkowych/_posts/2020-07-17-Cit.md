---
title: CIT
---

# CIT

Funkcja pozwala na wygenerowanie pliku xml z danymi podatkowymi, który następnie można zaimportować do e-deklaracji CIT w pliku PDF zawierającego formularze CIT-8 i CIT-8/O. Przed przystąpieniem do wykonywania instrukcji należy uzupełnić dane podatkowe nieruchomości, zostało to opisane w dedykowanej, oddzielnej instrukcji. Bieżące formularze są dostępne na stronie MF: [https://www.podatki.gov.pl/](https://www.podatki.gov.pl/cit/e-deklaracje-cit/formularze-cit/). Do poprawnego korzystania z funkcji konieczne jest zainstalowanie na komputerze programu do przeglądania dokumentów w formacie PDF.

#### Konta księgowe

W pierwszej kolejności należy upewnić się, że plan kont posiada wszystkie konta do obsługi CIT:

```
220 Rozrachunki publiczno-prawne
220-01 Urząd skarbowy
220-01-01 CIT Zaliczka

870 Obowiązkowe obciążenia wyniku finansowego
870-01 Podatek dochodowy od osób prawnych
```

Jeśli nie to konta należy dodać.

#### Specyfikacja CIT

Systemowi trzeba wskazać sposób, w jaki ma wyliczyć podatek. Zdefiniować konta oraz określić działania zachodzące pomiędzy nimi, aby to zrobić, należy przejść do:

- Zakładka `Zasoby` > menu `Funkcje` > `Podatki`.
- Zakładka `Specyfikacja CIT`.
- Pole `Zasób` > wybieramy nieruchomość.
- Klikamy: `Edycja`.
- Pole `Rozrachunek z US (zaliczki)` > wskazujemy konto z zaliczkami (miesięcznymi/kwartalnymi) za podatek.
- Pole `Konto podatku` > wskazujemy konto 870-01.
- Pole `Stawka CIT` > podajemy stawkę procentową podatku CIT.
- Pole `CIT8 Przychody` > wskazujemy przychody do opodatkowania. Kwota zostanie wpisana w:
    - Rubryka: `D.1.`
    - Wiersz: `Przychody ze źródeł przychodów położonych na terytorium RP`
- Pole `CIT8 Koszty` > wskazujemy koszty uzyskania przychodów. Kwota zostanie wpisana w:
    - Rubryka: `D.2.`
    - Wiersz: `Koszty uzyskania przychodów wymienionych odpowiednio w poz. 52 lub 53`
- Pole `CIT8 Strata` > wskazujemy wartość straty. Kwota zostanie wpisana w:
    - Rubryka: `D.3.`
    - Wiersz: `Strata w związku z postanowieniami art. 7 ust. 3-4a ustawy oraz strata ze źródeł przychodów wykazanych odpowiednio w poz. 56 lub 57, podlegająca za granicą odliczeniu od dochodu do opodatkowania`
- Pole `CIT8O Dochody wolne` > wskazujemy dochody (przychody) wolne od podatków, wykazywane na załączniku CIT-8/O w:
    - Rubryka: `B.1.`
    - Wiersz: `Dochody spółdzielni mieszkaniowych, wspólnot mieszkaniowych, towarzystw budownictwa społecznego oraz samorządowych jednostek organizacyjnych prowadzących działalność w zakresie gospodarki mieszkaniowej uzyskane z gospodarki zasobami mieszkaniowymi – wolne od podatku na podstawie art. 17 ust. 1 pkt 44 ustawy – w części przeznaczonej na cele związane z utrzymaniem tych zasobów`
- Kliknąć: `Zapisz`.

W polach `CIT8 Przychody`, `CIT8 Koszty`, `CIT8 Strata`, `CIT8O Dochody wolne` trzeba ustawić działanie na kontach, które da oczekiwaną kwotę. Można dodawać obroty (salda) z kilku kont lub odejmować niepotrzebne nakłady, lub koszty. Określanie specyfikacji przedstawiamy poniżej.

![Specyfikacja CIT](citspecyfikacja.gif)

#### Eksport pliku xml

Aby wyeksportować plik xml, należy przejść do:

- Zakładka `Zasoby` > menu `Funkcje` > `Podatki`.
- Zakładka `Eksport`.
- Pole `Zasób` > wybieramy nieruchomość.
- Pole `Formularz` > `CIT-8`.
- Pole `Data od` > wskazujemy miesiąc początkowy.
- Pole `Data do` > wskazujemy miesiąc końcowy.
- Pole `Zaokrąglenia liczb ujemnych` > wybrać jedno z:
    - `Od zera (właściwe)`.
    - `W górę (wsteczna zgodność)`.
- Kliknąć: `Pobierz`.

Wyskoczy monit o pobranie pliku, zapisujemy go na dysku. Plik można otworzyć edytorem tekstu i sprawdzić jego zawartość.

![Eksport pliku xml](citeksportzml.gif)

#### Złożenie e-Deklaracji

Instrukcja `Ministerstwa Finansów`:
- [Instrukcja korzystania z formularzy online (PDF, 5247 kB)](https://www.podatki.gov.pl/media/9807/2024-03-05_instrukcja-eforms_1-06k_tk.pdf)


Strona `Formularze elektroniczne CIT`:
- [https://www.podatki.gov.pl/cit/e-deklaracje-cit/formularze-cit/](https://www.podatki.gov.pl/cit/e-deklaracje-cit/formularze-cit/)


#### Import pliku xml do PDF

Gdy mamy już pobrany plik xml, należy:

- Pobrać e-deklarację **CIT-8** w pliku PDF dostępną na stronie MF: [https://www.podatki.gov.pl/](https://www.podatki.gov.pl/cit/e-deklaracje-cit/formularze-cit/).
- Otworzyć deklarację w przeglądarce plików PDF.
- W przeglądarce plików PDF odnaleźć funkcję odpowiedzialną za import danych formularzy z plików i wczytać wcześniej pobrany plik xml.
- Jeśli jakieś pola wymagają zaznaczenia/edycji, to należ to zrobić.
- Sprawdzić poprawność deklaracji.
- Zapisać plik PDF na dysku.

Wszystkie te kroki przedstawiamy na poniższym filmiku.

![Import xml do PDF](citimportxmldopdf.gif)