---
title: 1. Płatności masowe - uruchomienie
---

# Utworzenie płatności masowych

Do uruchomienia usługi płatności masowych w systemie Weles3, konieczne jest podpisanie odpowiedniej umowy z bankiem. Na załączniku do umowy powinna znajdować się informacja na temat struktury numeracji rachunków wirtualnych. Po przesłaniu takiej informacji do działu wsparcia wygenerujemy indywidualne numery kont bankowych właścicielom. 

Obsługa płatności odbywa się w oparciu o standardowy numer rachunku bankowego (IBAN). W systemie tworzone jest tabela powiązań numeru rachunku indywidualnego z kontem księgowym. Przykład:

| Konto FK | Lokal | Rachunek bankowy |
| 201-8-0000003-1 | LU01 | 53102012341234201800000031 |
| 201-1-0000001-1 | M01A | 91102012341234201100000011 |
| 201-1-0000007-1 | M01b | 23102012341234201100000071 |

Podczas importu pliku z operacjami system identyfikuje wpłacającego i księguje wpłatę na wskazanym koncie księgowym.

#### Postać rachunku wirtualnego

Sposób budowy numeru rachunku wirtualnego został przedstawiony poniżej:

![Struktura SWRK](strukturaswrk.png)

Objaśnienia:

- `A` — liczba kontrolna — jest wyliczana indywidualnie do każdego numeru konta (przez system).
- `B` — numer rozliczeniowy jednostki banku — 8-cyfrowy identyfikator banku i oddziału.
- `C` — kod Klienta banku.
- `D` — identyfikator dodatkowy — (nieruchomości, rachunku), np. gdy umowa z bankiem podpisana jest z zarządcą, który posiada kilka nieruchomości, lub gdy księgowość prowadzona jest na dwóch rachunkach (np. z podziałem na tzw. zaliczkę i fundusz remontowy). Jeśli identyfikator dodatkowy nie występuje, `D` staje się rozszerzeniem `E`.
- `E` – identyfikator dłużnika/płatności/kontrahenta.

#### Wskazówki:

- Prosimy nie przysyłać nam skanów umów z bankiem — wystarczy załącznik ze strukturą lub wypisana sama struktura w mailu, w postaci:
  - cc 1234 5678 9012 XXXX XXXX XXXX
- Jeśli WM posiada dwa rachunki bankowe, dla których będą tworzone oddzielne płatności masowe, to załączniki prosimy opisywać np. bieżące i FR.
- W systemie Weles 3 numeracja rachunków wirtualnych opiera się o numer kartoteki konta 201 właściciela — dzięki temu jest on unikalny.
- Nowemu właścicielowi jest generowany nowy, unikalny numer rachunku indywidualnego w momencie dodawania go do systemu.
- Nie stosujemy i stanowczo odradzamy prowadzenie numeracji w oparciu o numer lokalu.
- Jest możliwość importu już wygenerowanych/używanych wcześniej numerów rachunków — w tym celu prosimy nam przesłać zestawienie w arkuszu, zawierające kolumny: [nr lokalu] [nr konta ind].
- Na wydruku opłat za lokal — numer konta podajemy, dodając wydruk: `Wykaz do zapłaty`.
- Jest możliwość sporządzenia zbiorczego zestawienia rachunków wirtualnych, robimy to za pomocą: Menu `Funkcje` > `Wydruki` > `Zasób` > `Lista kont indywidualnych`.

#### Załącznik z banku

Aby założyć płatności w systemie, trzeba przesłać do działu wsparcia, części struktury oznaczone jako `B` i `C` oraz ewentualnie `D`. Przykład załącznika do umowy poniżej, informacje istotne zaznaczone na żółto:

![Załącznik SWRK](zaloncznikswrk.png)