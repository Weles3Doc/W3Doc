---
title: Edycja struktur
---

# Edycja struktur

Struktury są elementami systemu, które agregują lokale. Zazwyczaj są one już założone podczas procesu zakładania budynku w systemie. Nie zakładamy struktur za bardzo rozdrobnionych lub za głębokich (np. głębszych niż 2 poziomy). Jeśli nie mamy określonego planu struktury i jednocześnie baza jest mała i prosta, to nie zakładamy struktur w budynku. Nazwy struktur zazwyczaj piszemy dużymi literami. Nazwa struktury musi być unikalna. Najpierw zakładamy struktury pierwszego poziomu, później drugiego. Struktura nie pojawi się od razu, muszą być do niej dodane lokale z właścicielami.

Najczęstsze proste podziały na struktury:

- LOKALE UŻYTKOWE
- MIESZKANIA
- GARAŻE
- POŻYTKI
- GMINA

Można też wprowadzić podział na budynki. Podział ten stosujemy zawsze, gdy poszczególne budynki są rozliczane oddzielnie (mają osobne węzły ZW lub CO):

- PRZYKŁADOWA 10
- PRZYKŁADOWA 12
- PRZYKŁADOWA 14
- PRZYKŁADOWA 16

Można też wprowadzić podział na właścicieli, najczęstszym podziałem jest:

- DEWELOPER
- WYKUPIONE

Można stosować wielopoziomowe mieszanki powyższych sposobów.
- DEWELOPER	
  - DEV LU
  - DEV LM
- WYKUPIONE	
  - LOKALE UŻYTKOWE
  - MIESZKANIA

Struktury są sortowane alfabetycznie, jeśli chcemy wymusić ich kolejność to nazwę struktury rozpoczynamy od cyfry. Nazwy można zmieniać dowolnie, bez konsekwencji.

#### Dodanie nowej struktury

- Zakładka `Administracja` > menu `Zasoby` > `Edytuj struktury`.
- Klikamy: `Nowy`.
- Pole `Struktura nadrzędna` > wybrać najwyższy element (całą WM).
- Pole `Nazwa` > wpisać nazwę struktury.
- Kliknąć: `Utwórz`.

![Edycja struktur](edycjastrukturnowa.gif)

#### Edycja nazwy struktury

- Zakładka `Administracja` > menu `Zasoby` > `Edytuj struktury`.
- Zaznaczamy strukturę do edycji.
- Klikamy: `Edycja`.
- Pole `Nazwa` > wpisać nową nazwę struktury.
- Kliknąć: `Zapisz`.

![Edycja struktur](edycjastrukturnazwy.gif)

#### Usunięcie struktury

Pod strukturą nie mogą się znajdować lokale, aby móc ją usunąć.

- Zakładka `Administracja` > menu `Zasoby` > `Edytuj struktury`.
- Zaznaczamy strukturę do usunięcia.
- Klikamy: `Usuń`.

![Edycja struktur](edycjastrukturusuwanie.gif)