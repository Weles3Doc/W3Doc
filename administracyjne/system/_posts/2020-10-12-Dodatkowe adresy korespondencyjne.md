---
title: Dodatkowe adresy korespondencyjne
---

# Dodatkowe adresy korespondencyjne

W systemie jest możliwość dodania innego adresu korespondencyjnego właściciela niż ten zdefiniowany w menu `Zasoby` > `Edytuj dane właścicieli` > pole `Adres`. Aby dodać dodatkowy adres korespondencyjny, należy przejść do:

- Zakładka `Administracja` > menu `Zasoby` > `Edytuj dodatkowe adresy korespondencyjne`.
- Pole `Właściciel` > wybieramy osobę/firmę.
- Pole `Lp.` > liczba porządkowa. Dzięki temu polu można dodać wiele adresów dla jednego właściciela, każdy kolejny adres dodajemy z większym LP, na każdy z nich powstanie oddzielny dokument.
- Pole `Adres` > wpisujemy dodatkowy adres właściciela (adresata). Wpisujemy go w odpowiednim formacie:

```   
Jan Kowalski
ul. Przykładowa 13 m. 6
00-000 Warszawa

Czyli:

<nazwa lub osoba>
ul. <ulica> <nr budynku> m. <nr mieszkania>
<Kod pocztowy> <Miejscowość>
```

- Pole `Sprawdzaj strukturę` > sprawdzanie struktury adresu, musi on spełniać powyższe założenia. Jeśli nie spełni, to nie da się zaakceptować zmian. Poprawny adres wymagany jest przy wysyłce dokumentów przez usługę Poczty Polskiej Envelo.
- Klikamy: `Dodaj`.
- Powtarzamy powyższe kroki dla innych osób, jeśli trzeba.
- Klikamy: `Zatwierdź`.

Sporządzając wydruki dla właścicieli musimy włączyć wykorzystanie dodatkowych adresów korespondencyjnych.

- Menu `Funkcje` > `Wydruki`.
- Zakładka `Dokumenty` lub `Osoby`.
- Pole `Dodatkowe adresy do korespondencji` > `Użyj`.

Adresy podane w opisywanej funkcji **zastąpią** ten podany w `Edycji danych właścicieli`. Dodatkowych adresów można dodać kilka, **na każdy z nich utworzy się osobny dokument**. 

![Dodatkowe adresy](dodatkoweadresykoresp.gif)